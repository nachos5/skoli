Fengið af https://www.reykjanesbaer.is/static/files/pdf_skjol_allir/logreglusamthykkt.pdf

Nr. 830 
28. september 2012 
LÖGREGLUSAMÞYKKT 
fyrir Reykjanesbæ. 
I. KAFLI 
Gildissvið. 
1. gr. Lögreglusamþykkt þessi gildir fyrir Reykjanesbæ og er gerð með vísan í reglugerð nr. 
1127/2007 um lögreglusamþykktir sem er fyrirmynd að lögreglusamþykktum sveitarfélaganna. Lögreglusamþykktin tekur gildi við birtingu og ber að endurskoða hana á tveggja ára fresti. 
II. KAFLI 
Um reglu, velsæmi og almennt öryggi á almannafæri. 
2. gr. Með almannafæri er í reglugerð þessari átt við götur, vegi, gangstéttar, gangstíga, svæði ætluð 
til almenningsnota og staði sem opnir eru almenningi, svo sem kvikmyndahús, leikhús, samkomu- hús, söfn, veitingastaði, verslanir, leiktækjastaði, bifreiðastöðvar, biðskýli og söluturna innan Reykjanesbæjar. 
Með leiktækjastað er átt við stað þar sem aðgangur er veittur að leiktækjum, spilakössum, knattborðum, tölvum o.þ.h., gegn gjaldi. 
3. gr. Uppþot, áflog, óspektir eða önnur háttsemi sem raskar allsherjarreglu má ekki eiga sér stað á 
almannafæri og ekki mega menn þyrpast þar saman ef það tálmar umferð eða veldur vegfarendum óþægindum. 
Enginn má áreita aðra á almannafæri eða sýna þar af sér ósæmilega háttsemi. 
4. gr. Bannað er að hafast nokkuð að sem veldur ónæði eða raskar næturró manna. 
Lögreglustjóri getur bannað notkun hátalara, hljómflutningstækja, hljóðfæra eða annars þess háttar á eða við almannafæri ef ástæða er til að ætla að hún valdi verulegu ónæði eða truflun. 
Bæjarstjórn getur bannað neyslu áfengis á almannafæri á tilteknum tíma á tilteknum svæðum í þéttbýli. Slíka samþykkt skal tilkynna lögreglustjóra og birta almenningi. 
5. gr. Þegar fjölmenni safnast saman á almannafæri svo sem í eða við biðstöðvar almenningsvagna og 
leigubifreiða, miðasölur, banka, veitingastaði, verslanir eða aðra afgreiðslustaði, skal fólk að jafnaði taka tillit til þess að þeir sem fyrstir koma fái fyrstir afgreiðslu. 
6. gr. Hver sá sem staddur er á almannafæri er skyldur til að segja til nafns síns, kennitölu og heimilis 
þegar lögreglan krefst þess. Skylt er að hlýða fyrirmælum sem lögreglan gefur s.s. vegna umferðarstjórnar eða til þess að 
halda uppi reglu á almannafæri. 
7. gr. Lögreglan getur vísað þeim mönnum í burtu af almannafæri sem með háttsemi sinni valda 
vegfarendum eða íbúum í nágrenninu ónæði. Sama á við um þá sem valda óspektum, hættu eða hneykslan á almannafæri sökum ölvunar eða 
af öðrum ástæðum. 

8. gr. Meðferð vatns við hvers konar þrif utandyra er óheimil nema í frostlausu veðri ef það veldur 
rennsli á gangstétt, gangstíg eða götu þannig að valdi hættu eða óþægindum. Í götubrunna og göturæsi má ekki hella mengandi efnum svo sem spilliefnum eða efnum sem 
valdið geta mengun eða skemmdum í holræsakerfinu. Eiganda eða umráðamanni húss er skylt að fjarlægja af húsi sínu snjó og grýlukerti sem fallið 
geta niður og valdið hættu fyrir vegfarendur. Eiganda eða umráðamanni húss, verktaka eða öðrum sem ábyrgð bera á verkframkvæmdum 
hvers konar, er skylt að gæta fyllsta öryggis og hafa í huga þá sem eru þar vegna vinnu sinnar og þá sem þar kunna að koma vegna annarra erinda. Framfylgja skal rökstuddum tilmælum byggingar- fulltrúa hverju sinni. 
9. gr. Öllum ber að gæta þess að ganga vel um á almannafæri og skemma þar ekki hluti sem ætlaðir 
eru til almenningsnota eða prýði. Þetta á einnig við þá hluta af húsum og öðrum mannvirkjum sem liggja að almannafæri. 
Á mannvirki og hluti má ekki mála, teikna eða festa auglýsingar nema með leyfi eiganda eða umráðamanns. 
Óheimilt er að reisa auglýsingaskilti á almannafæri nema með leyfi umhverfis- og skipulags- sviðs Reykjanesbæjar. Sama gildir um ökutæki hvers konar með auglýsingum sem standa yfirgefnar og hafa þann tilgang að auglýsa á eða við almannafæri. Fylgja skal ákvæðum 32. gr. í vegalögum nr. 80/2007. Bæjarstjórn skal tilkynna lögreglustjóra um slík leyfi. 
Uppfestar auglýsingar skulu hlutaðeigendur taka niður, þegar þær hafa fullnægt tilgangi sínum, og hreinsa vel staðinn þar sem þær voru hafðar. Löglega uppfestar auglýsingar má enginn rífa niður eða gera ólæsilegar á annan hátt. 
10. gr. Bæjarstjórn getur sett umgengnisreglur um skemmtigarða, leikvelli, lystigarða, tjarnir, kirkju- 
garða og önnur opinber svæði, enda séu reglurnar festar upp við innganginn eða á öðrum áberandi stað. 
Hvorki má troða niður ræktaða bletti, grasreiti, blómabeð og limgerði á almannafæri né slíta þar upp blóm eða annan gróður. 
Eigi má gista í tjöldum, húsbílum, hjólhýsum og tjaldvögnum á almannafæri í þéttbýli utan sérmerktra svæða nema með leyfi umhverfis- og skipulagssviðs Reykjanesbæjar. 
11. gr. Tilkynna skal lögreglustjóra svo fljótt sem verða má um fyrirhugaðar hópgöngur, útifundi, 
tónleika og aðrar útisamkomur í því skyni að hann geti gert viðeigandi ráðstafanir varðandi stjórnun umferðar. 
Lögreglustjóri getur breytt gönguleið eða samkomustað telji hann það nauðsynlegt. 
12. gr. Meðferð skotvopna á almannafæri er bönnuð nema með sérstakri undanþágu frá lögreglustjóra. 
Ekki má á almannafæri ganga með logandi blys, kveikja í bálköstum né halda skoteldasýningar nema með leyfi lögreglustjóra. 
13. gr. Enga atvinnu sem tálmar umferð má reka á almannafæri. 
Um farand- og torgsölu á götum, torgum og öðrum stöðum gildir samþykkt um götu- og torgsölu í Reykjanesbæ. 

14. gr. Lögreglustjóri getur bannað öllum óviðkomandi, sem ekki eiga brýnt erindi, umferð út í skip, 
sem liggja í höfn. 
15. gr. Ekki má gera jarðrask, svo sem skurði í gangstéttir, götur eða torg né raska þeim á annan hátt, 
nema með leyfi umhverfis- og skipulagssviðs. Skal umhverfis- og skipulagssvið við veitingu leyfis setja skilyrði sem nauðsynleg eru til að afstýra hættu fyrir vegfarendur og tilkynna leyfisveitingu til lögreglustjóra. Að verki loknu skal leyfishafi færa það í samt lag sem raskað var. 
Þegar gerður er skurður í gangstétt skal sá sem verkið vinnur sjá um að tryggja öryggi gangandi vegfarenda og annarra, svo sem með því að sjá fyrir göngubrautum og tryggja að vegfarendur séu aðvaraðir um farartálmann, t.d. með sérstökum merkingum s.s. ljósum, glitmerkjum o.þ.h. þegar dimmt er. Slík verk skulu unnin þannig að sem minnstur farartálmi verði. Sé nauðsynlegt að loka gangstétt vegna framkvæmda, skal hjáleið tryggð og afgirt frá umferð ökutækja innan þéttbýlismarka og annars staðar þar sem umferð er mikil. 
Umhverfis- og skipulagssvið getur bannað umferð um götur að nokkru eða öllu leyti meðan á verki stendur eða skipað fyrir um hvernig umferðinni skuli hagað. Haft skal samráð við lögreglu- stjóra og vegamálastjóra þegar það á við. Einnig getur bæjarstjórn ákveðið að skurðir í götur séu byrgðir og uppgröftur fjarlægður þannig að umferð sé óhindruð um göturnar á þeim tíma sem ekki er unnið, svo sem að næturlagi og um helgar. Þá getur umhverfis- og skipulagssvið, ef talið er að framkvæmdirnar dragast um of, látið setja í samt lag það sem raskað var á kostnað þeirra sem ábyrgð bera á framkvæmd. 
Bæjarstjórn og lögreglustjóri geta sett nánari verklagsreglur. 
Setja skal upp skilti og merkingar til leiðbeiningar fyrir ökumenn vegna framkvæmda sem truflað geta umferð. Sé fyrirsjáanlegt að framkvæmdir muni taka lengri tíma en 7 daga skal setja upp ítarlegri skilti þar sem fram koma upplýsingar um framkvæmdina, á hvers vegum hún er og hvað hún muni standa lengi. 
Þá getur umhverfis- og skipulagssvið beint þeim fyrirmælum til ökumanna og eigenda ökutækja að þeir leggi ekki ökutækjum á tilteknum svæðum svo unnt sé að framkvæma hvers konar nauðsyn- legar viðgerðir eða hreinsanir á götum. Tilmælin skulu tilkynnt með upplýsingaskiltum eða öðrum tryggum hætti. Sé slíkum tilmælunum ekki sinnt getur umhverfis- og skipulagssvið látið flytja öku- tæki á brott án frekari viðvörunar svo viðgerð eða hreinsun geti farið fram. Tilkynna skal eiganda ökutækis og lögreglu um brottflutninginn og hvar má vitja ökutækisins sé það ekki flutt aftur á sama stað eftir að viðgerð eða hreinsun lýkur. 
16. gr. Húseigendum eða umráðamönnum húseigna er skylt að hlíta fyrirmælum bæjarstjórnar um 
frágang girðinga o.þ.h. sem liggja að almannafæri. Einnig skal húsráðendum skylt að snyrta allan gróður, þ.m.t. trjágróður sem liggur að götum, gangstéttum og gangstígum, þannig að umferð veg- farenda sé óhindruð. Bæjarstjórn getur sett nánari reglur um skerðingu gróðurs. Hlíti húseigandi eða lóðarhafi ekki fyrirmælum sveitarstjórnar um frágang samkvæmt þessari grein er heimilt að láta vinna verkið á hans kostnað enda sé honum tilkynnt um það með hæfilegum fyrirvara. 
Þegar hús eða annað mannvirki brennur eða það flutt brott, án þess að annað sé byggt í staðinn, er eiganda skylt að ganga svo frá hússtæðinu að ekki stafi af því hætta, óþrifnaður eða óprýði. Sama gildir um hús sem standa yfirgefin. 
Þegar hús er byggt, rifið, endurbyggt eða flutt er eiganda og/eða verktaka skylt að haga sér eftir þeim fyrirmælum sem bæjarstjórn gefur til að forðast farartálma, hættu eða óþægindi fyrir vegfarendur og skal hann setja upp skilti til leiðbeiningar eftir því sem við á. Við flutning húsa skal eigandi og/eða verktaki kalla til lögreglu eftir því sem umferðarlög kveða á um. 
Húsráðendur skulu sjá til þess að allt lauslegt á lóð sé tryggilega fest ef von er á hvassviðri. 
Girðingar sem hafa verið reistar vegna mannvirkjagerðar skal fjarlægja þegar þeirra er ekki lengur þörf. 
Nr. 830 28. september 2012 
Um öryggi á vinnusvæðum við almannafæri gilda ákvæði skipulagslaga og laga um mannvirki auk reglugerða sem settar eru samkvæmt þeim og ákvæði laga um aðbúnað, hollustuhætti og öryggi á vinnustöðum ásamt reglum settum á grundvelli þeirra. 
17. gr. Enginn má án leyfis húsráðanda láta fyrir berast á lóðum hans eða landi. Auk þess getur lög- 
reglan bannað mönnum að hafast þar við ef hún telur að það geti valdið óþægindum eða hættu. Ekki má fara í híbýli manna í söluerindum ef húsráðandi leggur við því bann. 
18. gr. Enginn má fleygja rusli eða öðru þess háttar á almannafæri nema í þar til gerð ílát. Enginn má 
fleygja rusli eða öðru þess háttar á lóð eða land annars manns. Hver sem það gerir skal flytja óhreinindin tafarlaust í burt á sinn kostnað. 
III. KAFLI 
Um ökutæki, umferð o.fl. 
19. gr. Á almannafæri má ekki leggja eða setja neitt það sem hindrar umferð. 
Á götum má ekki hindra umferð með skemmtunum eða leikjum nema með leyfi lögreglustjóra. 
Bannað er að leggja ökutæki á gangstéttum. Lögreglustjóri getur, að fengnum tillögum sveitar- stjórnar, veitt undanþágu frá ofangreindu. 
Vörubifreiðum sem eru 5 tonn að leyfðri heildarþyngd eða meira og fólksflutningabifreiðum sem flytja mega 10 farþega eða fleiri má ekki leggja á götum, í íbúðarhverfum eða almennings- bifreiðastæðum nema þau séu til þess ætluð. Bann þetta gildir einnig um hvers konar vinnuvélar og dráttarvélar án tillits til þunga þeirra. Bæjarstjórn getur veitt undanþágu frá banni þessu og skal þá afmarka og merkja sérstaklega þá staði þar sem undanþága hefur verið veitt. 
Lögreglustjóri getur bannað stöðu eftirvagna og tengivagna, s.s. hestaflutningavagna, hjólhýsa, dráttarkerra, báta og þess háttar tækja sem og húsbíla, á götum og almennum bifreiðastæðum sem þykja valda óþægindum, óþrifnaði eða hættu. 
Með vísan í ákvæði reglugerðar nr. 941/2002 um hollustuhætti, er bannað að skilja eftir, flytja eða geyma úrgang á þann hátt að valdið geti skaða, mengun eða lýti á umhverfinu. Þetta gildir einnig um smærri sem stærri hluti svo sem gáma, kerrur, bíla, bílhluta, báta, skipsskrokka og annað þess háttar. 
Heimilt er Heilbrigðiseftirliti Suðurnesja að undangenginni viðvörun, t.d. með álímingarmiða með aðvörunarorðum þar sem tiltekinn er ákveðinn frestur eigenda til úrbóta, að fjarlægja framan- greinda hluti, þ.m.t. númerslausar bifreiðar og bílflök. Sama gildir um ökutæki sem skilin eru eftir á opnum svæðum. Tilkynna skal skráðum eiganda og/eða umráðamanni um flutninginn og skal hann bera kostnað vegna flutnings og vörslu ökutækisins. 
Þegar lausafjármunir, s.s. hjólhýsi, gámar, bátar, torgsöluhús, frístundahús sem ætluð eru til flutnings og stór samkomutjöld sem getið er um í kafla 2.6 í byggingarreglugerð nr. 112/2012, eru staðsettir án stöðuleyfis skal leyfisveitandi krefja eiganda um að fjarlægja þá innan eðlilegs frests, þó aldrei lengri frests en eins mánaðar, að öðrum kosti verði það gert á kostnað eiganda. 
Þegar handhafi stöðuleyfis uppfyllir ekki þær kröfur sem fram koma í grein 2.6.1. sömu reglu- gerðar eða önnur skilyrði stöðuleyfis skal leyfisveitandi krefja hann um úrbætur innan hæfilegs frests, þó aldrei lengri frests en eins mánaðar. Verði viðkomandi ekki við þeim kröfum skal leyfis- veitandi krefjast þess að lausafjármunirnir verði fjarlægðir innan hæfilegs frests, að öðrum kosti verði það gert á kostnað handhafa stöðuleyfis. Tilkynna skal eiganda og/eða umráðamanni um flutninginn og skal hann bera kostnað vegna flutnings og vörslu. 
20. gr. Vélar kyrrstæðra bifreiða og vinnuvéla sem ekki eru í notkun er óheimilt að hafa í gangi eða 
skilja eftir í gangi lengur er nauðsynlegt er, svo komast megi hjá mengun og hávaða á almannafæri og annars staðar þar sem ætla má að slíkt valdi óþægindum. 

21. gr. Lögreglustjóri getur að fengnum tillögum bæjarstjórnar, takmarkað eða bannað umferð stór- 
virkra vinnuvéla, vörubifreiða eða annarra ökutækja á einstökum götum ef slík umferð er álitin hættuleg eða til sérstakra óþæginda fyrir aðra umferð eða íbúa. 
Akstur torfærutækja er bannaður innan þéttbýlis. Bæjarstjórn getur þó heimilað undanþágu frá þessu ákvæði á afmörkuðum svæðum og skal sú ákvörðun tilkynnt lögreglustjóra. 
22. gr. Á og við götur eða vegi eða þar sem hætta stafar af má ekki gera rennibrautir, renna sér á 
skíðum, hjólaskautum, hjólabrettum, skautum, sleðum eða iðka leiki, skemmtanir eða íþróttir þannig að hætta eða umferðartruflun geti hlotist af. Einnig er bannað að hanga í bifreiðum, dráttarvélum, vögnum eða öðrum farartækjum sem eru á ferð eða festa við þau sleða, handvagn eða annað sem óþægindum eða hættu getur valdið. 
Lögreglustjóri getur heimilað skíða-, sleða- eða rennibrautir á vegi í alfaraleið og skulu þeir vegir sérstaklega merktir sem slíkir. Þar mega ekki aðrir fara með ökutæki en íbúar gatnanna eða menn í erindum þeirra og skal þá ýtrustu varúðar og tillitssemi gætt. 
Börn yngri en fjórtán ára, sem fara um á reiðhjólum, hjólabrettum, hjólaskautum, renna sér á skíðum, sleðum, skíðabrettum o.þ.h., skulu nota hlífðarhjálma og viðeigandi hlífðarbúnað. 
23. gr. Ef ís á sjó eða vötnum þykir ekki nógu traustur getur lögreglustjóri bannað alla umferð um 
hann. 
24. gr. Þeir sem flytja farm um götur sveitarfélagsins skulu gæta þess vandlega að ganga þannig frá 
farminum að ekki valdi óþrifnaði eða hættu. Ef eitthvað hrynur niður við flutning, fermingu eða affermingu á almannafæri er stjórnanda flutningstækisins skylt að tilkynna það til yfirvalda og hreinsa það upp þegar í stað. 
IV. KAFLI 
Um veitingastaði, skemmtanahald o.fl. 
25. gr. Um leyfi til rekstrar veitingastaða, útleigu samkomusala í atvinnuskyni og leyfi til skemmtana- 
halds gilda ákvæði laga um veitingastaði, gististaði og skemmtanahald og reglugerða sem settar eru á grundvelli þeirra. Veitingastaði án áfengisveitinga (flokkur I) er heimilt að hafa opna allan sólar- hringinn. Stafi íbúum í nágrenni slíks veitingastaðar ónæði af rekstrinum getur bæjarstjórn þó tak- markað afgreiðslutíma hans. 
Um staðsetningu, opnunartíma, afgreiðslutíma áfengis, veitingastaða o.fl. vísast til máls- meðferðarreglna Reykjanesbæjar frá 20. mars 2012 um veitinga- og gististaði. 
Afgreiðslu- eða þjónustutími verslana og annarra þjónustufyrirtækja er frjáls að því marki sem heimilt er að lögum er gilda á hverjum tíma eða reglum sem settar eru samkvæmt þeim. Bæjarstjórn getur þó takmarkað afgreiðslu- eða þjónustutíma hjá einstökum aðilum ef starfsemin veldur nágrönnum eða vegfarendum ónæði. 
26. gr. Hver sá sem rekur veitinga- eða gististað, kvikmyndahús, leikhús eða annað samkomuhús eða 
heldur almenna skemmtun eða sýningu, skal sjá um að allt fari þar vel fram og starfsemin valdi ekki nágrönnum eða vegfarendum ónæði. 
Slík starfsemi skal háð sérstöku eftirliti lögreglu og er henni heimilt að fara um samkomusali og önnur húsakynni sem gestir eiga aðgang að. 
Á öllum gististöðum skal haldin nákvæm gestaskrá. 

27. gr. Enginn má reka leiktækjastað eða þess háttar starfsemi gegn borgun nema með leyfi lögreglu- 
stjóra að fenginni umsögn bæjarstjórnar. Leyfi skal ekki veita til lengri tíma en fjögurra ára í senn. Það skal bundið við nafn leyfishafa og rekstur á tilteknum stað. Ef leyfishafi brýtur gegn ákvæðum greinar þessarar eða reksturinn þykir ekki fara vel úr hendi getur lögreglustjóri svipt hann leyfinu enda hafi leyfishafi ekki sinnt áminningu um úrbætur. 
Börnum yngri en 14 ára er ekki heimill aðgangur að slíkum leiktækjastöðum nema í fylgd með forráðamönnum. Miða skal aldur við fæðingarár en ekki fæðingardag. 
V. KAFLI 
Um götuspjöld og húsnúmer. 
28. gr. Bæjarstjórn ákveður nöfn á götum og lætur festa upp skilti með þeim, þar sem þurfa þykir, svo 
sem við gatnamót og á fasteignir. Húseigendur skulu merkja hús sín með húsnúmeri og eftir atvikum bókstöfum, á götuhlið eða 
öðrum áberandi stað, vegfarendum og þjónustuaðilum til glöggvunar. 
VI. KAFLI 
Um útivistartíma barna og ungmenna. 
29. gr. Um útivistartíma barna og ungmenna gilda ákvæði barnaverndarlaga og reglugerða sem settar 
eru á grundvelli þeirra. 
VII. KAFLI 
Um dýrahald. 
30. gr. Búfjárhald er bannað í þéttbýli. Á Suðurnesjum eru í gildi sérstakar samþykktir um hunda- og 
kattahald. Eigendur hunda og katta skulu afla sér leyfis hjá Heilbrigðiseftirliti Suðurnesja fyrir hvert dýr í þeirra umsjá. Eigendum dýranna ber að hlíta þeim samþykktum sem í gildi eru. 
Bæjarstjórn getur kveðið á um annað fyrirkomulag í sérstökum samþykktum á grundvelli laga um hollustuhætti og mengunarvarnir. 
Lausaganga búfjár er óheimil í Reykjanesbæ. 
Umferð reiðhesta innan þéttbýlismarka skal aðeins vera á merktum reiðstígum, nema að fengnu leyfi sveitarstjórnar. 
VIII. KAFLI 
Um refsingar, kostnað, gildistöku o.fl. 
31. gr. Ef einhver lætur það ógert sem honum er skylt að gera samkvæmt reglugerð þessari getur lög- 
reglustjóri látið framkvæma það eða gert aðrar nauðsynlegar ráðstafanir til að hindra að vanrækslan valdi tjóni. Kostnaður sem leiðir af framkvæmdum og ráðstöfunum lögreglustjóra greiðist af þeim er ábyrgð ber á vanrækslunni. 
32. gr. Brot gegn lögreglusamþykkt þessari varða sektum sbr. 6. gr. laga nr. 36/1988 um lögreglu- 
samþykktir nema þyngri refsing liggi við samkvæmt öðrum lögum eða reglugerðum. Mál sem varða brot gegn ákvæðum lögreglusamþykktar þessarar skal fara með að hætti laga um 
meðferð sakamála nr. 88/2008. 

33. gr. Lögreglusamþykkt þessi, sem bæjarstjórn Reykjanesbæjar hefur samið og samþykkt skv. lögum 
nr. 36/1988, um lögreglusamþykktir og reglugerð um lögreglusamþykktir nr. 1127/2007, staðfestist hér með og öðlast þegar gildi. 
Innanríkisráðuneytinu, 28. september 2012. 
Ögmundur Jónasson. 
__________ B-deild – Útgáfud.: 12. október 2012 
Ragnhildur Hjaltadóttir. 
